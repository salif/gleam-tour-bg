<p>
  <code>case</code> изразите са най-често срещаният вид <em>управление на
    потока</em> (flow control) в Gleam кода. Те са подобни на
  <code>switch</code> в някои други езици, но са по-мощни.
</p>
<p>
  <code>case</code> изразът позволява на програмиста да каже "ако данните имат
  този вид, изпълни този код", процес, наречен <em>съпоставяне с шаблони</em>
  (pattern matching).
</p>
<p> Gleam извършва <em>проверка за изчерпателност</em> (exhaustiveness
  checking), за да е сигурно, че шаблоните в <code>case</code> израза покриват
  всички възможни стойности. По този начин можете да сте уверени, че логиката ви
  е актуална според типа на данните, с които работите. </p>
<p> Опитайте да коментирате някои шаблони или да добавите излишни и ще видите
  какви проблеми ще открие компилаторът. </p>
