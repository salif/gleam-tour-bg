<p> Gleam няма цикли (loops), вместо това итерацията се прави чрез
  <em>рекурсия</em>, т.е. чрез функции на най-високо ниво, които извикват самите
  себе си с различни аргументи. </p>
<p> Всяка рекурсивна функция трябва да има поне един <em>базов случай</em> (base
  case) и поне един <em>рекурсивен случай</em> (recursive case). Базовият случай
  връща стойност, без да извиква функцията отново. Рекурсивният случай извиква
  функцията отново с различни аргументи, което повтаря цикъла. </p>
<p> Стандартната библиотека на Gleam има функции за различни често срещани
  цикли, някои от които ще се разгледат в следващите уроци, но за по-сложни
  цикли рекурсията често е най-лесният за четене начин да се напишат. </p>
<p> Рекурсията може да ви изглежда обезкуражаваща, ако сте свикнали с езици,
  които имат специални инструменти за итерация, но не се отказвайте! С времето
  ще ви стане толкова позната, колкото и всеки друг начин за итерация. </p>
