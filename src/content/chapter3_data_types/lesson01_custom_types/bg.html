<p> Gleam има няколко вградени типа (built-in types), например, <code>Int</code>
  и <code>String</code>, но <em>потребителските типове</em> (custom types)
  позволяват създаване на съвсем нови типове. </p>
<p> Потребителски тип се дефинира с ключовата дума <code>type</code>, следвана
  от името на типа и по един <em>конструктор</em> (constructor) за всеки
  <em>вариант</em> (variant) на типа. И името на типа, и имената на
  конструкторите започват с главна буква. </p>
<p> Възможно е да правим <em>съпоставяне с шаблон</em> (pattern matching) с
  <code>case</code> израз върху вариантите на потребителски типове. </p>
