<p> Списъците са подходящи, когато имаме колекция от елементи от един тип, но
  понякога се налага да комбинираме няколко стойности от различни типове. В този
  случай <em>n-торките</em> (tuples) са бърз и удобен вариант. </p>
<p> Синтаксисът за достъп до елементи на n-торки ни позволява да вземем
  отделните им елементи без <em>съпоставяне с шаблон</em>.
  <code>some_tuple.0</code> (<code>some_tuple</code> - някаква n-торка) взима
  първия елемент, <code>some_tuple.1</code> взима втория и т.н. </p>
<p> N-торките са обобщени типове (generics), те имат тип параметри за типовете
  на елементите си. <code>#(1, "Hi!")</code> // Hi! - Здрасти! е от тип
  <code>#(Int, String)</code>, a <code>#(1.4, 10, 48)</code> е от тип
  <code>#(Float, Int, Int)</code>. </p>
<p> N-торките се използват най-често, за да връщат 2 или 3 стойности от дадена
  функция. Често е по-ясно да се използва <em>потребителски тип</em> (custom
  type) там, където е възможно да се ползва n-торка. Ще разгледаме потребителски
  типове в следващия урок. </p>
