<p> Gleam не използва <em>изключения</em> (exceptions), вместо това
  пресмятанията (computations), които може да са успешни (succeed) или да се
  провалят (fail), връщат стойност от вградения тип
  <code>Result(value, error)</code> (резултат - стойност, грешка). Този тип има
  два варианта (variants): </p>
<ul>
  <li>
    <code>Ok</code> (добре, успешно), който съдържа връщаната стойност (return
    value) при успех на пресмятането.
  </li>
  <li>
    <code>Error</code> (грешка), който съдържа причината за неуспеха на
    пресмятането.
  </li>
</ul>
<p> Типът е обобщен (generic) с два тип-параметъра - един за стойността при
  успех и един за грешката. По този начин <code>Result</code> може да съдържа
  стойности от произволни типове при успех или неуспех. </p>
<p> Обикновено програмите или библиотеките на Gleam дефинират потребителски тип
  (custom type) с по един вариант (variant) за всяка възможна грешка заедно с
  информация за грешката, която би била полезна на програмиста. </p>
<p> Това е предимство пред изключенията (exceptions), защото веднага става ясно
  какви грешки може да върне дадена функция и компилаторът ще се увери, че се
  обработват. Край на неприятните изненади с неочаквани изключения! </p>
<p> Стойността на <code>Result</code> може да се обработва чрез <em>съпоставяне
    с шаблони</em> (pattern matching) в <code>case</code> израз, но с оглед на
  това колко често функциите връщат <code>Result</code>, това може да стане
  тромаво. Кодът на Gleam обикновено използва стандартната библиотека <a
    href="https://hexdocs.pm/gleam_stdlib/gleam/result.html" target="_blank">
    <code>gleam/result</code>
  </a> и <code>use</code> изрази за работа с <code>Result</code>, и двете от
  които ще разгледаме в следващите глави. </p>
