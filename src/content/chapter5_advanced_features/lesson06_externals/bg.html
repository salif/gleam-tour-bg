<p> Понякога в проектите си искаме да ползваме код, написан на други езици за
  програмиране, най-често Erlang и JavaScript, в зависимост от средата за
  изпълнение (runtime), която ползваме. Gleam позволява да импортираме и да
  използваме външен код чрез <em>external functions</em> (външни функции) и
  <em>external types</em> (външни типове). </p>
<p> External type е тип, който няма конструктори. Gleam не знае как е устроен
  нито как да се създаде стойност от него. Зне само че съществува такъв тип.
</p>
<p> External function (външна функция) е функция, на която е зададен атрибутът
  <code>@external</code> (външен). Този атрибут инструктира компилатора да
  използва модулната функция (module function), указана в атрибута, вместо да
  търси Gleam код за тази функция. </p>
<p> Компилаторът не може да провери какви са типовете на аргументите и връщаната
  стойност на функциите в други езици, затова когато използваме атрибута
  <code>@external</code> (външен), е нужно да указваме типовете (types) в Gleam
  код. Gleam "вярва", че посочените типове са правилни и грешки в тях биха
  довели до неочаквано поведение или сривове по време на изпълнение (runtime).
  Бъдете внимателни! </p>
<p> Външните функции (external functions) са полезни, но е добре да ги
  използваме пестеливо. Навсякъде, където е възможно пишете Gleam код! </p>
