<p>
  <em>Непрозрачните типове</em> (opaque types) са потребителски типове, самият
  тип е публичен (public) и може да се използва и от други модули, но
  конструкторите му са частни (private) и могат да се използват само в модула, в
  който е дефиниран типът. По този начин другите модули не може да конструират
  стойности от този тип, нито да правят <em>съпоставяне с шаблони</em> върху
  него.
</p>
<p> Това е полезно, когато създаваме типове с <em>интелигентни конструктори</em>
  (smart constructors). Интелигентният конструктор е функция, която създава
  стойност от даден тип, но с повече ограничения от тези, които би имало, ако
  програмистът можеше директно да извика конструкторите на типа. Така е по-
  лесно да се гарантира, че типът се използва правилно. </p>
<p> Например, този потребителски тип <code>PositiveInt</code> (положително цяло
  число) е непрозрачен (opaque). Другите модули е нужно да използват функцията
  <code>new</code> (нов) за да конструират стойност от този тип. Тази функция
  гарантира, че цялото число е положително. </p>
