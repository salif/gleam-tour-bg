<p> Може да указваме по няколко external (външни) имплементации за една и съща
  функция, което ни позволява да я ползваме и с Erlang, и с JavaScript. </p>
<p> Ако една функция няма external (външна) имплементация за целта (target), за
  която в момента се компилира, компилаторът ще покаже грешка. </p>
<p> Винаги се стремете да имплементирате функциите си за всички цели (targets),
  но не винаги това е възможно заради различия в начина, по който се извършва
  вход/изход (input/output) и паралелност (concurrency) в Erlang и JavaScript. В
  Erlang паралелният вход/изход се управлява от средата за изпълнение (runtime)
  автоматично (transparently), а в JavaScript паралелният вход/изход изисква
  използването на обещания (promises) или функции за обратна връзка (callbacks).
  Ако вашият код е написан в стил Erlang, обикновено е невъзможно да се
  имплементира и в JavaScript. Ако се използват функции за обратна връзка, няма
  да е съвместим с повечето Gleam и Erlang код, защото така всеки код, който
  извиква тази функция също ще е нужно да ползва функции за обратна връзка. </p>
<p> Библиотеките, които ползват паралелен вход/изход (I/O) обикновено е нужно да
  изберат дали ще поддържат Erlang или JavaScript, документирайки този избор в
  README файла на библиотеката. </p>
