<p> Дотук всяка функция приемаше точно един тип за всеки от аргументите си. </p>
<p> Функцията <code>twice</code> (два пъти) от предния урок за <em>функции от
    по-висок ред</em> работеше само с функции, които приемат и връщат цели
  числа. Това е прекалено ограничаващо, би трябвало да можем да използваме тази
  функция с всякакви типове, стига подаваната функция и първоначалната стойност
  да са съвместими. </p>
<p> За да стане това, Gleam поддържа <em>обобщени функции</em> (generics),
  известни още като <em>параметричен полиморфизъм</em>. </p>
<p> Това се прави като се използва променлива за тип, вместо да се указва
  конкретен тип. Тя е заместител (placeholder) на какъвто специфичен тип се
  използва при извикване на функцията. Тези променливи за тип се пишат с имена с
  малки букви. </p>
<p> Променливите за тип не са като тип <code>any</code>, те се заместват с
  конкретен тип при всяко извикване на функцията. Опитайте да разокоментирате
  <code>twice(10, exclaim)</code>, за да видите грешка при компилация, защото се
  опитваме да използваме променлива за тип и за цяло число, и за символен низ
  едновременно. </p>
