<p> Когато функциите приемат няколко аргумента, е трудно да запомним какви са те
  и в какъв ред се очакват. </p>
<p> За да ни помогне, Gleam поддържа <em>именувани аргументи</em> (labelled
  arguments), при които аргументите на функциите получават етикет (label), освен
  вътрешното си име. Тези етикети се пишат преди името на аргумента в
  дефиницията на функцията. </p>
<p> Когато се използват именувани аргументи, редът им няма значение, но всички
  аргументи без етикети трябва да са преди именуваните аргументи. </p>
<p> Няма разлика в производителността при използване на именувани аргументи, не
  се създава речник, нито се извършва друга работа по време на изпълнение. </p>
<p> Етикетите не са задължителни, когато викаме функция, програмистът сам решава
  какво е по-ясно в кода му. </p>
